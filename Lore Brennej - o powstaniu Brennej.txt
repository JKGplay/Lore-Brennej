Przenieśmy się do czasów, w których nie było Brennej, a tutejsze lasy zamieszkiwał tylko lud określający się jako chłopy z Leśnicy. Po jakimś czasie Brenna zaczęła tętnić życiem. Oprócz Leśnicy pojawiły się takie miejsca jak Spalona, Kormany, Hołcyna, Jatny, Centrum i wiele innych. Jednak wszytskie te prowincje były podzielone - każda z nich dbała tylko o swoje dobro. Ale po kilku latach na niebie pojawiłą się kometa ze znakiem Utopca. W tym momencie na Bukowej narodził się człowiek, który miał zmienić losy całej Brennej - Jerzy Pilch. Był on synem przywódcy plemienia Bukowej. Dorastając uczył się walki bronią i postanowił złożyć zobowiązanie żeby zjednoczyć plemiona. Każde plemię specjalizowało się w czymś innym: Centrum było kolebką handlu, na Głębcu działała gildia inżynierów, na Hołcynie mieszkali zabójcy smokoważek, na Leśnicy ścinano i handlowano drewnem, w Jatnym pełną parą pracowano w kamieniołomach. W tym czasie Pilch został wysłany na zwiad ze swoją kompanią - strzelcem wyborowym Mieczysławem i alchemikiem Kazkiem ze Śniegocin. Podczas tego zwiadu odkryli, że obóz chłopów z Leśnicy został napadnięty przez Hanysów. Gdyby nie interwencja Pilcha ich losy byłyby przesądzone. Po walce okazało się, że jednym z napadniętych był wódz Leśnicy. W podziękowaniu podarował Pilchowi magiczną ciupagę o niewypowiedzianej mocy. W tym momencie kompania uświadomiła sobie, że Hanysy to poważne zagrożenie. Dzięki swojej charyzmie Pilch zdołał zjednoczyć wszystkie ludy Brennej. Ostateczna walka rozegrała się na polach Krzyżówki. Początkowo Armia Hanysów wygrywała, ponieważ uderzyła z dwóch frontów - od strony Górek oraz Lipowca. Jednak kiedy pojawił się wójt szale zwycięstwa przechyliły się na stronę Zjednoczonych Wojsk Brennej. Nagle z tłumu Hanysów wyłonił się ich przywódca - Marcin Krupa, prezydent Katowic. Stanął on oko w oko z Pilchem. Ich walka trwała wiele godzin, ale w pewnym momencie wójtowi udało się odrąbać głowę prezydentowi. Gdy padł wielu Hanysów uciekło, reszta zginęła pod ciosami Breniaków, zaś z samego prezydenta wylało się spaczenia, które zatruło okoliczne pola i ziemię. Do dziś spalona ziemia przypomina o tym wydarzeniu. Po walce, aby utrzymać Brenną bezpieczną, Pilch i najwyższa rada wygnała zdrajców i guptoków do Górek. Powołali też Straż Breńską mającą czuwać nad sytuacją w Górkach, jednak tamtejsi mordercy pozabijali ludzi ze straży i do dziś w Górkach panuje anarchia. Po spełnieniu jego życiowego celu jakim było zjednoczenie ludów Brennej Pilch udał się w podróż aby wywyższyć się na pola boskie. Wybrał przedstawiciela każdej breńskiej dzielnicy w radzie, która miała wybierać następnych wójtów.